---
layout: post
bio: 'Designer e ricercatrice indipendente, vive e lavora a Venezia. Conclusi gli studi presso la Libera Università di Bolzano in Design e Arti, ha ottenuto un master in Information Design presso la Design Academy di Eindhoven.
Dal 2016 lavora con ONG, riviste ed enti culturali utilizzando la scrittura e il progetto come mezzi per indagare il ruolo del design nei contesti di applicazione socio-politici. Attualmente è dottoranda in Scienze del Design presso
l’Università Iuav di Venezia, dove sta svolgendo un’indagine storico-critica rispetto al rapporto tra design della comunicazione, comunicazione politica e nuovi media nelle società occidentali.
Durante il suo intervento offrirà una breve panoramica storica rispetto all’evoluzione del rapporto tra design della comunicazione,
comunicazione politica e nuovi media durante gli anni ’60 e ’70. In seguito, si rifletterà collettivamente sull’eredità di questo periodo storico rispetto alle pratiche progettuali nello scenario politico contemporaneo.'
---
# Noemi Biasetton
## Nuovi Media, Politica e Design: Una Nuova Arena 

Volevo ringraziare Alessandro Stefania Serena per avermi invitato oggi. 
Ho dato per scontato che Alessandro Lolli avrebbe parlato dei temi legati alla sua ricerca che hanno che fare con la memetica [e per questo] ho deciso di non parlare di politica contemporanea ma piuttosto di [ispirarmi al] titolo di questo seminario e cercare di capire le origini tra la comunicazione politica e la società dell'informazione, [parlando] del rapporto che nasce negli anni sessanta tra la comunicazione politica in concomitanza alla nascita dei nuovi media. [Guardando nello specifico] come il design della comunicazione visiva in quegli anni si forma, aprendo a dei cambiamenti che poi diventeranno fondamentali per la disciplina.

Per raccontarvi questa storia parto dall'anno 1960 negli Stati Uniti d'America. Questo anno è molto complesso per un Paese che si trova a destreggiarsi tra varie forze che lo spingono in direzioni diverse. Prima di tutto nell'emisfero occidentale nel 1959 quindi appena un anno prima Fidel Castro giura come primo ministro di Cuba gettando il panico in un Paese che era da anni impegnato nella lotta contro il comunismo. Nell'emisfero orientale invece alla fine del 1966 andrà a formare il “Fronte Nazionale di Liberazione” che noi oggi conosciamo come “vietcong” che metterà a durissima prova l'esercito americano impegnato nella guerra del Vietnam. Sul fronte internazionale invece nel 1957 l'Unione Sovietica lancia il satellite Sputnik 1 sui cieli dell'America marcando la propria supremazia militare nella cosiddetta corsa allo spazio. Sul fronte interno invece il 1960 apre a tutta una serie di dibattiti in cui la cittadinanza americana, prevalentemente quella giovanile, comincia a lottare per ottenere più diritti di uguaglianza e più libertà in un Paese ancora decisamente oppressivo. 

	[slide: immagine di Kennedy e Nixon da IL POST]

Ecco all'interno di questo contesto complesso e sfaccettato si giocano le 44esime elezioni presidenziali negli Stati Uniti d'America che vedono due contendenti molto diversi. Da una parte, per i democratici, abbiamo il giovanissimo senatore del Massachusetts John F. Kennedy, dall'altra parte, per i repubblicani, abbiamo l'allora vicepresidente di Eisenhower Richard Nixon. I due si fanno una campagna agguerrita durante tutta l'estate del 1960, finché nell'agosto dello stesso anno, quando Kennedy si rende conto che Nixon è leggermente più avanti di lui all'interno dei sondaggi elettorali, decide di sfidarlo ad una serie di dibattiti televisivi. 
	
	[slide: img della tv con loro due]

E così il 26 di ottobre del 1960 gli astucci di Chicago si tiene il primo dibattito televisivo che avvenuto nella storia occidentale, e in generale nella storia globale. Il dibattito Kennedy-Nixon fin dal giorno seguente ha dato luogo a una serie di miti e di convinzioni che continuano anche al giorno d'oggi a essere estremamente differenti. C'è un mito però che ha prevalso sopra tutti gli altri e che ha a che fare con la credenza alimentata dai media dell'epoca che chi avesse ascoltato il dibattito Kennedy-Nixon attraverso la radio credeva che Nixon fosse stato il candidato vincente. Chi invece aveva guardato attraverso la televisione il dibattito aveva dichiarato all'unanimità la vittoria di Kennedy. In realtà è interessante guardare a questo dibattito non solo per poi il futuro delle elezioni che come sappiamo vedrà Kennedy come candidato vincente, ma [perché ha scaturito] una discussione molto interessante sulla relazione tra media immagini politica aiutando quindi tantissimi intellettuali accademici dell'epoca a farsi delle domande sugli effetti che i media cominciano ad avere sulla politica. All'interno di questi c'è anche il canadese Marshall Mcluhan, che nel 1964 nel suo libro “Understanding Media” si spinge a dire che senza la televisione Nixon avrebbe vinto. ora al di là delle convinzioni molto deterministe di Mcluhan che caratterizzano anche il suo modo di scrivere, è interessante però chiedersi cosa effettivamente rende il dibattito Kennedy-Nixon un momento così importante e perché proprio in quel momento storico. 

E così il 26 di ottobre del 1960 gli astucci di Chicago si tiene il primo dibattito televisivo che avvenuto nella storia occidentale, e in generale nella storia globale. Il dibattito Kennedy-Nixon fin dal giorno seguente ha dato luogo a una serie di miti e di convinzioni che continuano anche al giorno d'oggi a essere estremamente differenti. C'è un mito però che ha prevalso sopra tutti gli altri e che ha a che fare con la credenza alimentata dai media dell'epoca che chi avesse ascoltato il dibattito Kennedy-Nixon attraverso la radio credeva che Nixon fosse stato il candidato vincente. Chi invece aveva guardato attraverso la televisione il dibattito aveva dichiarato all'unanimità la vittoria di Kennedy. In realtà è interessante guardare a questo dibattito non solo per poi il futuro delle elezioni che come sappiamo vedrà Kennedy come candidato vincente, ma [perché ha scaturito] una discussione molto interessante sulla relazione tra media immagini politica aiutando quindi tantissimi intellettuali accademici dell'epoca a farsi delle domande sugli effetti che i media cominciano ad avere sulla politica. All'interno di questi c'è anche il canadese Marshall Mcluhan, che nel 1964 nel suo libro “Understanding Media” si spinge a dire che senza la televisione Nixon avrebbe vinto. ora al di là delle convinzioni molto deterministe di Mcluhan che caratterizzano anche il suo modo di scrivere, è interessante però chiedersi cosa effettivamente rende il dibattito Kennedy-Nixon un momento così importante e perché proprio in quel momento storico. 

Ora, il fatto che le immagini negli anni sessanta fossero degli importanti trasportatori di messaggi politici non è niente di nuovo. Cito questo libro [ndr. Iron Fists. Branding the 20th-century totalitarian state di Steven Heller, Phaidon press 2008] perché penso sia abbastanza esaustivo. Nei regimi totalitari si era già visto ampiamente come l'immagine fosse un importantissimo trasmettitore di messaggi politici in grado di mobilitare un larghissimo numero di persone. [Ma negli anni sessanta] c'è una coincidenza di cambiamenti tecnologici, sociali e culturali che cominciano a ridefinire cosa un'immagine è nel campo della comunicazione politica. Secondo molti storici e storiche i due candidati si sono preparati al dibattito in maniera molto diversa. Da una parte c'era Kennedy che ha deciso di passare il weekend prima del dibattito in una stanza d'hotel con quello che oggi chiameremmo “spin doctor” – al tempo si chiamava Political Advisor – Ted Sorensen. Spende tantissimo tempo con lui a pensare a tutte le domande che gli intervistatori gli avrebbero potuto fare, decide di andare sul set con largo anticipo per vedere il posizionamento delle telecamere; per capire [com’era fatto il set] e [prende alcune scelte peculiari] come quella di mettere una giacca blu – si è reso conto che lo sfondo grigio e voleva farla risaltare – e decide di indossare un po' di trucco. 
Mentre lo stesso non vale per Nixon, che arriva infortunato al ginocchio da un convegno politico che stava tenendo in North-Carolina e quindi arriva sottopeso, diretto dall'ospedale. Non ha il tempo di guardare con anticipo il palco; non sa dove guardare perché non capisce i meccanismi di accensione delle telecamere; si veste di grigio che ha lo stesso colore dello sfondo del palco e decide di non mettere nessun tipo di trucco. 
Queste scelte, soprattutto quelle di Kennedy, che oggi ci possono sembrare banali e scontate, ci fanno in realtà rendere conto di un cambiamento che avviene all'interno della comunicazione politica. Sottolineano una cura abbastanza meticolosa verso la produzione dell'immagine televisiva. Bisogna [ricordare] che Kennedy non è il primo politico in America che si rende conto che la televisione sarebbe stata fondamentale ai fini di una corretta comunicazione: infatti nel 1952 Eisenhower contatta un'agenzia pubblicitaria che al momento era diretta da Rosser Reeves – fun-fact: Rosser Reeves è la persona che si dice sia il riferimento storico dietro la figura di Don Draper in Mad Men, quindi una persona comunque che stava rivoluzionando in quel momento la comunicazione in America. E [Eisenhower] gli chiede di produrre una serie di pubblicità che dovranno andare in televisione. Quindi Rosser Reeves decide di creare questi mini spot da 20 secondi dove ci sono una serie di persone americane, genitori, uomini, donne, bambini, soldati… che chiedono ad Eisenhower delle questioni relative allo stato della politica attuale, cosa lui intende fare se verrai eletto. 

	[img dello spot]

Ora da una parte ci sono una serie di cose innovative all'interno di questi minispot: la prima sicuramente ha che fare con la targetizzazione della audience. Nel senso che ovviamente trattandosi di un medio audiovisivo non solo le persone che sono rappresentate all'interno degli spot sono diverse ma attraverso il loro accento si può dare ulteriore caratterizzazione a chi viene rappresentato. Dall'altra parte la targetizzazione avviene anche attraverso la decisione di trasmettere in determinati Stati piuttosto che altri alcuni frammenti di popolazione rappresentata all'interno degli spot. Tuttavia questi spot che vengono prodotti comunque da una persona che era abituato a vendere oggetti di tipo commerciale ricalca tantissimo delle pubblicità a cui americani e americane sono già effettivamente abituati. Nel senso che questo sembra più che altro una trasposizione, sia a livello di montaggio sia di come viene utilizzato il copyright, sembra quasi più un riadattamento di una pubblicità di un dentifricio o di un lavapiatti adattato però alla politica. Per questa ragione possiamo dire che Eisenhower e Kennedy fanno due utilizzi abbastanza differente del Medium televisivo, perché se da una parte Eisenhower sicuramente comprende le potenzialità che questo Medium ha nella creazione di determinati immaginari politici, Kennedy capirà poco più avanti che la televisione sarebbe stato in grado di promuovere non solo la sua agenda politica ma soprattutto la sua stessa immagine. 

L'episodio di dibattito Kennedy-Nixon e anche la ragione per cui Kennedy probabilmente fa questa proposta a Nixon deriva da una certa sicurezza che Kennedy aveva acquisito nel proprio utilizzo dei media.

	[slide:img copertine di LIFE anni 50]

Lui era già una figura molto conosciuta negli Stati Uniti: prima di tutto gli era stato riconosciuto un grande valore nella sua partecipazione nella Marina Navale durante la Seconda Guerra Mondiale; era autore di due libri di cui uno gli ha fatto vincere un premio pulitzer; e soprattutto a partire dal 1952-53 la sua vita viene messa in copertina. Tantissimi giornali cominciano ad occuparsi delle questioni private e politiche della vita di Kennedy arrivando addirittura – come si vede questa copertina di Life – a mettere Jacqueline Kennedy in prima posizione rispetto al candidato, il che è una cosa abbastanza inusuale. Oltretutto Kennedy è il primo politico che partecipa ad un Night Show, in questo caso con Jack Parr. È il primo candidato che viene supportato apertamente da dei cantanti: Frank Sinatra addirittura gli cede i diritti di una canzone molto famosa che si chiama “High Hopes” che diventa l'inno della sua campagna elettorale. [Ancora,] Harry Belafonte, che è un cantante di colore, comincia a promuovere l'immagine di Kennedy all'interno delle sue canzoni e attraverso interviste facendo capire che lui era dalla parte di un certo tipo di rivendicazione sociale. Un'ultima cosa che ho trovato molto interessante è che Kennedy è il primo politico che dà accesso un videomaker alla sua vita privata. Questo garantirà tre film del regista Robert Drew nell'anno 1960, 62, 63 e poi 1964 dopo la sua morte: questo è un aspetto veramente impressionante molto simile alle dinamiche della politica contemporanea. 
Chiaramente questo tipo di rapporto che si va stringere sempre di più fra i media e la politica va a insospettire tutta una serie di intellettuali che a partire dagli anni sessanta [e anche prima]. C’è ovviamente Guy Debord, nel 1967 con il suo “La società dello spettacolo”. C’è Habermas, ci sono tantissimi dalla scuola di Francoforte come Horkheimer e Adorno: tutta la serie di intellettuali che cominciano a insospettirsi di questo rapporto sempre più stretto tra la politica e l’immagine, nella paura e nella convinzione che una continua estetizzazione del rapporto tra politica e immagine avrebbe portato i cittadini e le cittadine ad essere dei fruitori passivi nella politica e non più in grado di agire nella politica cosiddetta da loro – o da alcuni di loro – “reale”. 
Se nell’introduzione ho provato a porre due domande – ossia cosa rende il dibattito Kennedy-Nixon così importante e perché proprio in questo momento storico – alla prima domanda ora forse riusciamo a dare una doppia risposta. La prima è che Kennedy sottolinea una nuova direzione per la comunicazione politica caratterizzata da un uso innovativo dei media; la seconda è che questi tipi di media cominciano a formare delle nuove logiche di produzione, distribuzione e consumo gettando una serie di preoccupazioni nell'ambito della ricerca e di chi si occupava di queste tematiche.

	[slide: img dello sputnik]

Alla domanda invece del perché proprio in quel momento storico questi temi comincia ad essere così rilevanti dobbiamo tornare ad uno dei punti che abbiamo menzionato nell’ l'introduzione di questa presentazione e cioè al lancio dello Sputnik 1 nel 1957.  (31:00)
Lo sputnik è stato lanciato nell'ottobre di quell'anno, è rimasto in orbita per tre settimane prima di ricadere l'atmosfera nel gennaio del 1958 e segna un momento fondamentale perché – anche se a distanza astronomiche – i cieli degli Stati Uniti d'America sono stati violati. E quindi questo marca una supremazia tecnologica e militare dell'Unione Sovietica rispetto agli Stati Uniti, cosa che rende indispensabile [per questi ultimi] la creazione di nuovi centri di ricerca che riescano in maniera molto rapida a trovare delle soluzioni tecnologiche che possano in qualche modo superare quelle dell'URSS.
Ed è proprio in questo contesto che nel 1957 nasce ARPA. È l'acronimo di Advanced Research Project Agency. Non è l'unico centro che viene creato e che comincia a pensare a queste nuove soluzioni tecnologiche. 

	[slide: img dei libri: Understanding Media di McLuhan; Whole Earth Catalog di Brandt; Tools for conviviality di Illich]

Ci sono tantissime università come la UCLA e la Stanford; ci sono tantissime industrie come la Honeywell; ci sono una serie di intellettuali – di nuovo McLuhan, ma anche [Ivan] Illich e [Stewart] Brandt – che cominciano a [immaginare a cosa possano portare le soluzioni che sono state pensate per i computer.]
In particolare i primi anni di ARPA sono gestiti da Joseph Licklider che era uno scienziato, uno psicologo e un grande visionario che comincia a pensare ad un nuovo rapporto tra l'uomo e la macchina, comincia ad immaginarsi un modo nuovo in cui l'uomo può interfacciarsi con i media. All'interno della sua vasta produzione scientifica, in un articolo del 1968 che scrive con Robert Taylor, dice: “Noi crediamo che stiamo entrando in un’era tecnologica nella quale saremo in grado di interagire con una ricca informazione vitale non soltanto nella maniera passiva Alla quale ci siamo abituati Ma come attori di un processo in corso” [ndr. «And we believe that we are entering a technological age in which we will be able to interact with the richness of living information—not merely in the passive way that we have become accustomed to using books and libraries, but as active participants in an ongoing process, bringing something to it through our interaction with it, and not simply receiving something from it by our connection to it» The Computer as a Communication Device, Reprinted from Science and Technology, April 1968. ©Science and Technology 1968]. In questo articolo emerge una questione fondamentale: esiste una scissione che viene creata in quegli anni fra due tipi di media. [Da una parte] i media che abbiamo avuto fino ad adesso – quelli che verranno chiamati da molti studiosi “media tradizionali” – che permettevano soltanto una fruizione passiva da parte dell'interlocutore e dell'utente; [dall’altra] invece i nuovi media che vengono ideati, pensati, concettualizzati e speculati come un tipo di media in grado di cambiare le logiche di come un uomo può interagire con una macchina. Questo nuovo modo di intuire rapporto uomo macchina è alimentato da tutta la serie di controculture e movimenti controculturali che si stanno formando in quegli anni, dal 1960 in poi. 

[slide: img di copertina di Computer Lib/Dream Machines]
In particolare le controculture cybernetiche cominciano ad essere fondamentali per l'ideazione di che cosa i computer potranno essere nel futuro e all'interno di questo momento di collisione fra le cyberculture e dall'altra parte centri di ricerca che si occupano dello sviluppo tecnologico nascono una serie di progetti che sono fondamentali per capire qual era lo Zeitgeist in quel momento. Questa è una pubblicazione di Ted Nelson, un attivista, [chiamata] “Computer Lib/Dream Machines” che mostra in maniera molto esemplare come lui stesse pensando al rapporto dicotomico dei media. [Sostiene come] da parte ci sono le grandi corporazioni come la IBM, la stessa ARPA, e quelle agenzie di privati o governative che vogliono che i media siano controllati, centralizzati, non a disposizione di tutti. E dall’altra parte ci siamo noi, i movimenti grassroot, che vogliamo che i media siano fruibili dalla popolazione perché crediamo – nelle sue parole – che i media siano in grado di liberare i cittadini. 

	[slide: Ted Nelson Network]

Questa è un’immagine che mi è piaciuta particolarmente perché negli anni settanta Nelson disegna una delle immagini che ancora oggi utilizziamo per parlare di network e lo scrive così, lo scarabocchia all'interno di questa pubblicazione [autoprodotta] [ndr. Pubblicata originariamente nel 1974, Computer Lib/Dream Machines poi è ripubblicata nel 1987 da Microsoft Press]. 
Un altro esempio sempre che viene direttamente dalle cyberculture è “People Computer Company”, è una piccola, piccolissima newsletter cartacea che viene distribuita a Berkeley dove una serie di attivisti comincia a spiegare alla popolazione come si usa il computer. Ruba addirittura dei computer da alcune agenzie governative, li porta nelle scuole e cerca di fare attivismo per riuscire a spiegare alle alla popolazione come il computer può essere utilizzato come strumento di emancipazione. (37:04)

	[slide: Computer Memory]

[Un progetto che ha] tradotto questi input in qualcosa di ancora più terreno è “Computer Memory”. Praticamente questi sono una serie di terminali legati a un grandissimo computer a San Francisco, distribuiti in tutto il campus della Berkeley. Attraverso questi computer era possibile digitare delle piccole storie, dei frammenti, delle poesie, testi di canzoni. Ognuno poteva avere accesso a questi dati e potevano essere registrati. Comincia nascere quest'idea di una sorta di bacheca virtuale in cui le idee potevano essere condivise gratuitamente e in maniera ovviamente interstatale – infatti in seguito ci sarà la volontà di portare i terminal fuori dall'università e di rendere questo progetto disponibile in tutti gli Stati Uniti, ma purtroppo ciò non avverrà. 
Negli anni sessanta avviene quindi un cambio di marcia fondamentale all'interno del quale si comprende che i media non sono più strumenti di trasmissione di informazione, bensì strumenti di modellazione della comunicazione e dell’interazione. All’interno di questo contesto dove la comunicazione politica inizia a cambiare, ci sono spinte da parte delle controculture – in particolare dalle controculture cybernetiche – che iniziano immaginare un nuovo ruolo per i media – nel nuovo ruolo che il network, la rete e i computer potranno avere nel futuro. All'interno di questo momento storico il design della comunicazione cerca una nuova agency sociale, cerca nuovo scopo: lo cerca attraverso una serie di manufatti, artefatti e scritti. 
Il primo che vi cito oggi – anche se ce ne sono tantissimi altri – è “First Thing First”, che probabilmente conoscerete già. È un manifesto redatto nel 1964 da Ken Garland insieme ad altri 20 designer, fotografi e studenti. Prendendo forza dalle teorie di quegli anni e soprattutto della scuola di Francoforte, si comincia ad immaginare un ruolo per il design che si allontana dall'utilizzo commerciale; si cerca di far riflettere le persone sulla non-neutralità degli artefatti progettuali sul fatto che gli artefatti progettuali, i quali hanno un certo tipo di influenza sul consumatore. Si richiede quindi un certo tipo di attenzione, una nuova attenzione verso ciò che si produce, come si produce, con chi lo si produce. Questa relazione di grande cambiamento del design con la politica fa porre delle domande fondamentali e tantissimi anche dilemmi nel mondo della dell'educazione del design.

	[slide: img delle copertine dei libri]

E due grandi testi che emergono negli anni settanta sono “Design for the real World” di Victor Papanek e “La speranza progettuale” di Tomas Maldonado. Anche se i due testi nonostante siano fratelli per l'anno di uscita cominciano ad avere - già in questo momento di grande fermento all'interno del design - delle visioni completamente opposte. Da una parte Papanek verrà infatti accusato da tutta una serie di studiosi [– tra gli attacchi più forti c’è quello del 1974 di Bonsiepe, nell’articolo di Casabella “Design e sottosviluppo”. Bonsiepe] accusa Papanek di avere delle idee paternaliste e colonialiste - teoria affermata anche nei testi contemporanei che fanno una rilettura dell’opera di Papanek. Lo accusa di immaginarsi che un design di tipo la progettazione in stile occidentale possa risolvere i problemi di una fetta di popolazione che lui ritiene “meno fortunata”.
Comunque questi due testi aldilà delle loro differenze e delle divergenze di opinioni cominciano a fondare delle basi sopra le quali poi i designer e le designer continueranno a costruire. In particolar modo negli anni sessanta uno strumento che viene prediletto rispetto agli altri e che compare tantissimo negli Stati Uniti – nelle proteste contro la guerra del Vietnam, nell’ondata femminista, nei momenti di liberazione per i diritti delle persone di colore – che è ovviamente il poster. Allo stesso modo in Europa si registra questa stessa similitudine ed è utilizzato in particolar modo nelle proteste del Sessantotto; uno degli esempi che sempre molto ricordato, a ragion veduta, è quello di Atelier Populaire.
Atelier Populaire è un gruppo di studenti e di insegnanti che nel maggio del 1968 decide di occupare le officine dell'Accademia di Belle Arti di Parigi – che era già in sciopero - per riuscire ad aiutare e supportare il movimento di operai e operaie che in quel momento stava protestando contro il governo gollista. E così dal 14 maggio al 27 giugno del 1964 a Rue de Richelieu si dà forma a un nuovo modo di concepire la produzione di artefatti per la politica. L'atelier è aperto tutte le sere, chiunque è invitato a partecipare: ci sono quindi operaie e operai, intellettuali, situazionisti, situazioniste… All'interno di queste sedute si pensa insieme al messaggio, si produce assieme la stampa serigrafica e poi il giorno dopo si andrà a mettere il manifesto in tutte le strade di Parigi  e portato anche fuori Parigi dove ce n'era bisogno. 
Questo modus operandi così collettivo ricorda tantissimo una catena di montaggio. Atelier Populaire questo lo sa, e non solo ne fa ne fa un vanto ma soprattutto è talmente replicabile come modello che viene poi ripreso da tantissime altre esperienze; come ad esempio il poster del workshop [Steam account Dream] a Londra ma anche il workshop che viene fatto alla Berkeley sempre negli anni settanta.

	[slide: immagini di Atelier Populaire, facilmente reperibili da BnF Gallica]

Poi vediamo anche in maniera abbastanza abbastanza semplice come Atelier Populaire e tutte le persone che lavorano al suo interno cominciano ad avvicinarsi in maniera incredibile ai testi e ai movimenti intellettuali di quegli anni. Uno degli autori che riprendono in assoluto di più, probabilmente data anche la connazionalità, è Guy Debord. Grazie anche all'utilizzo dei loro testi cominciano a produrre una serie di poster che comincia a criticare in maniera molto feroce l'utilizzo centralizzato dello RTF, che era una [radio statale francese], accusandola di centralizzare e galvanizzare l'informazione a discapito dei protestanti. E poi addirittura cominciano a produrre dei poster, divenuti abbastanza iconici, che cominciano a gridare “siete intossicati”, “tutta la tutta la stampa è tossica”. Questo li porta poi eventualmente a creare nell'ultima e terza settimana delle proteste un vero e proprio giornale, il “Journal mural”, che viene utilizzato non soltanto come giornale da distribuire per fornire una opinione rispetto ai fatti che stavano avvenendo ma può essere anche utilizzato come poster e quindi può continuare a svolgere la funzione che tutto il resto della loro produzione stava facendo. In questo modo è ricalcata anche una delle altre opinioni che abbiamo precedentemente sottolineato, ossia che Atelier Populaire comincia a supportare l’idea dicotomica dei media buoni e cattivi. In questo caso loro si schierano in maniera molto semplice, dicendo che la polizia e la televisione sono dalla parte dei media “sbagliati”e noi invece utilizziamo la strada il poster come medium giusto.

Nel frattempo anche in Italia si utilizza il poster, ma in una maniera completamente diversa. Alcuni partiti - come il partito Repubblicano, il Partito Socialista, il partito comunista – cominciano ad avvicinarsi alla figura del grafico per avere un'immagine più riconoscibile e per riuscire a portare avanti le proprie idee all'interno dello stesso partito. Quello che è molto interessante da vedere all'interno del contesto italiano è che mentre già anni prima negli Stati Uniti d'America i politici si avvicinavano alle agenzie pubblicitarie per la produzione della propria comunicazione politica, in Italia invece si decide di rimanere all'interno del proprio dipartimento di propaganda. Di conseguenza le persone lavorano all'interno del partito per un determinato periodo di tempo. Secondo Luciano Kelles (?) – studioso che ha approfondito tantissimo questi temi – è dovuto anche al fatto che in Italia è troppo difficile riuscire a generalizzare i temi politici. Riporta un episodio che è stato molto spiacevole nel quale la DC verso la fine degli anni sessanta si rende conto che il partito viene percepito come “troppo vecchio” e chiama un'agenzia americana per produrre una serie di campagne pubblicitarie. Così Ernest Dichter, pubblicitario di New York, arriva in Italia e prende in mano i dati che raccoglie sulla Democrazia Cristiana creando dei poster che sono molto famosi. In uno di questi c'è ragazza con la scritta “la DC ha vent'anni”. Quello che succede in Italia è che gli altri partiti cominciano a fare dei graffiti sopra questi poster dicendo “allora è ora di fotterla” e quindi [ridendo] questo è come va a finire quando si chiede da fuori cosa si può fare per dare una mano alla politica italiana. 

Nel frattempo negli Stati Uniti ci sono tutta realtà molto differenti che cominciano a prendere forma. Tra queste c’è quella delle campagne sociali: il design comincia ad essere visto come una grande supporter delle cause sociali – in Italia avverrà lo stesso in maniera molto diversa ma simile sotto certi punti di vista con la cosiddetta “grafica di pubblica utilità”. Negli Stati Uniti abbiamo un caso emblematico della campagna “Give a Damn”, dove il designer grafico Stephen Frankfurt comincia a collaborare con l'allora sindaco di New York Lindsay e crea questa campagna che aveva come obiettivo quello di creare consapevolezza rispetto alla situazione in cui vertevano le persone che vivevano nei ghetti newyorkesi. Tuttavia ci sono anche maniere collaterali che cominciano a svilupparsi all'interno dei quali il design della comunicazione comincia a rispondere alla politica.
Io ho preso in esame due casi: il primo è quello di George Lois. Lois è stato il direttore creativo di Esquire, magazine statunitense, per il quale produce 92 copertine. Nel 1968 decide di fare questa copertina che ci riporta ovviamente all'inizio al primo episodio che vi ho raccontato di questa presentazione: a cinque mesi dalle elezioni del 1968 decide di progettare questa copertina dove ricorda a Nixon che questa era “l'ultima chance” – e gli consiglia questa volta di mettere del makeup addosso. Lois è stato e tutt’oggi viene considerato un grande maestro dell'utilizzo dell'ironia e anche del commento satirico del tempo dello Zeitgeist che permeava gli Stati Uniti d'America In quegli anni e sarà ripreso in maniera molto chiara anche da anche da realtà italiane – come Colors con Tibor Kalman, che guarderanno questi esempi negli anni novanta per creare copertine di altre riviste.

L'ultima esperienza che che vi racconto invece ha che fare con una mostra, quindi cambiamo completamente argomento. La mostra si chiama “Information” ed è stata tenuta al Moma nel 1970, curata da Kynaston McShine. Questa mostra è di fondamentale importanza per tutta una serie di ragioni: la prima è che guarda all'utilizzo dei media senza la presenza dell'uomo; la seconda è che comincia a portare all'interno degli spazi oggetti di design – in questo caso uno di Sottsass – e comincia a smontare l'idea del design attraverso l'idea curatoriale. O meglio, non smonta l'idea del design ma la riapplica in un contesto diverso. McShine chiede a Sottsass se poteva utilizzare questo grande disco [– "information machine" o "visual jukebox" –] che aveva prodotto per una mostra dell’Olivetti tenutasi a Torino e decide di portarla all'interno dello spazio museale, per raccontare quella che secondo McShine sarà il futuro della collettività con la diffusione dei network e quindi una serie di visioni singole che formano un'unica visione gigantesca. 

	[slide: img del disco di sottsass alla mostra]
 
Come vedete qua è questo grandissimo disco che permetteva di visionare dei piccolissimi filmati con più o meno una quarantina di posti. Di “Information” è meraviglioso anche il catalogo che viene progettato da Michael Lauretano, graphic designer che decide secondo l'indicazione di McShine di non avere nessuna figura umana sulla copertina del catalogo. Lauritano fa una scelta molto interessante: decide di creare una griglia con una serie di oggetti tecnologici e che attraverso l'utilizzo del puntinato e del fotomontaggio vengono assemblati assieme come a creare una patina, quella che secondo l'autore permeerà la vita di tutti i cittadini tutte le cittadine quando questi nuovi media si saranno diffusi in tutto il mondo.

Io in realtà non mi occupo di storia quindi penso di aver fatto soltanto una piccola overview dalla quale poi voi potrete sicuramente espandere le vostre conoscenze in base a cosa più vi può interessare. Nonostante ciò, anche per me che mi occupo di politica e di design contemporaneo è stato fondamentale fare questo utilizzo della storia per riflettere sul momento che stiamo vivendo oggi, dove la comunicazione politica e nuovi media si sono stretti in un rapporto di interdipendenza all'interno del quale i designer sembrano far fatica a trovare una dimensione di azione.
Vada bene che non è l'obiettivo di questa presentazione fare una “sviolinata” agli anni sessanta dicendo che in quegli anni “si facevano le cose meglio” o si riusciva in qualche modo ad avere un'azione più incisiva rispetto alle questioni politiche. Ritengo però curioso osservare come sebbene la comunicazione politica e le tecnologie continuano ad evolversi i designer facciano spesso riferimento a modelli passati per affrontare le sfide della contemporaneità. Come se la storia invece che darci strumenti critici per muoverci oltre, immaginare nuove dimensioni di azione, stia creando una sottospecie di “vortice” dove il conforto dell'utilizzo di certe pratiche stia risucchiando il discorso del design invece che proiettarlo verso dei nuovi orizzonti.
